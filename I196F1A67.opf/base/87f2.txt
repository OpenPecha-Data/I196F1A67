Colophon, ff. 81b6-82a8[...]Author Colophon, ff. 81b6-82a3gang yang nam mkha'i khams dag mtha' yas gyur kyang nyin mor byed pa mi ldog la// dpag med rgyal bas gzhan don lhur
mdzad 'gro 'di de las zab pa min pa nyid// nam mkha' dang mtshungs thub pa'i chos tshul mtha' med pa la tshig gis bgrod pa gang// de yis mtha' la phyin pa med bzhin chen
po rnams kyi phyi bzhin bdag gis zhugs// 'dir ni mkhas pa rnams kyis dpyad dka' ba'i//gnas la bdag gis ri mor bris pa gang//der ngal ba las mtha' yas 'gro

/ / ba 'dis//rang gi snying po mdzes pa mthong gyur cig//dpal dus kyi 'khor lo'i rgyud bshad pa la 'jug pa rgyud gsum gyi gsang ba rnam par phye ba 'di ni/ rdo rje theg pa'i
gzhung lugs mtha' dag la rigs pa dang grol bar smra ba'i spobs pa thob pas yang dag pa'i lam gyi sa mkhan du gyur pa rdo rje 'dzin pa chen po ye shes rgya mtsho la sogs
pa'i skyes bu dam pa rnams kyis bskul ba las/ mchog tu zab pa'i gnas la mos pa lhag par rnyed pa gzhon nu dpal gyis bla ma dam pa rnams kyi bka' drin las nyung ngur sbyar
ba re shig rdzogs so// //'di'i yi ge pa ni/ rgyu dang 'bras bu'i theg pa mtha' dag la blo gros kyi snang ba thob cing/ sdom pa gsum la nges pa rnyed pa'i blo gros dang
ldan pa'o// //'dis bstan pa dang sems can la phan pa rgya chen po 'byung bar gyur cig// //

[...]Carving Colophon, f. 82a4-82a8// oM dpal ldan dang po'i sangs rgyas nyid ces 'gro ba'i yid kyi bdud rtsi ni//skal bzang skye bo'i 'dod pa 'jo la bsod nams zong gis rnyed
pa bzhin//mthong ba'i  kun grol ye shes sku gang mngon byed pa//gang der mi rnams dogs med 'jug la rgyud gsum gsang ba rnam phye ba'i//chos kyi sgo mo yangs pa 'di ni
gzhon nu'i mtshan des skal bzang mdzad//thar pas yid drangs mchog gi skye bo mtshungs med mgon des rjes gzung ba'i//dad dang shes rab gtong dang tshul khrims gus pa//de dag
chos 'di ci yang 'phel las mchog tu dge bar yongs dgongs te//rnam dkar 'thun pa'i rkyen bzang legs sbyar nas//chu mo lug gi lo la chos grwa che//rtses thang bsam gling
kun bzang rtse zhes par//par du grub pa'i yi ge'i 'du byed ni//blo ldan bsod nams bzang po zhes bya dang//par mkhan grags seng bkra shis rgyal mtshan dang//rgya mtsho zhes
bya tshul 'dir mkhas rnams yin//yongs su grub pa'i do dam zhal ta pa//bsod nams rgya mtshos dad pa'i yid kyis bsgrubs//'di las rnam par dkar ba gang thob des//phyogs 'dir
yongs su 'bad par mdzad rnams kyis//thog grangs nam mkha' mnyam pa'i 'gro ba 'dis/ /dpal ldan dus kyi 'khor lo nyid grub shog//| /chos kyi rgyal po chos bzhin sa skyong
ba'i//mnga' ris 'byas par che ba'i 'dzin ma 'dir//dpal ldan bla ma'i zhabs pad yongs brtan zhing//rtag tu bshad dang sgrub pa'i dga' ston gyis//thub bstan yongs su 'phel
ba nyid gyur cig//

